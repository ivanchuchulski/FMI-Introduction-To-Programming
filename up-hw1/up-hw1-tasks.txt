Задачи за домашна работа №1

1. Наричаме редица от естествени числа:
	-	Намаляваща, ако всяко следващо число е по-малко от предишното
	-	Нарастваща, ако всяко следващо число е по-голямо от предишното
	-	Неопределена, ако не е в сила нито едно от горните условия
	Напишете програма на C++, чрез която потрбителят въвежда последователно, едно по едно, естествени числа от клавиатурата (отрицателно число или нула, се 
счита  за край на въвеждането) и възможно най-рано извежда на екрана какъв вид от горепосочените е редицата (т.е. ако редицата стане неопределена, също 
имаме край на въвеждането). 
	За решаването на задачата не се допуска използване на масиви.

2. Да се напише програма, която по въведено от клавиатурата цяло положително десетично число N, да изведе на екрана шестнадесетичното представяне на N, прочетено наобратно.
	За решаването на задачата, не се допуска използването на символни низове и масиви.

	Пример: Вход: 51; Изход: F.

3. Да се напише програма, която интерпретира въведено цяло положително число като брой секунди изминали от началото на текущия ден (да не се допуска 
въвеждането на повече от 24 часа) и да извежда на екрана колко е часът в момента във формат HH:MM, според този брой секунди. 
	За решаването на задачата да не се използват оператори за цикъл. 

4. Да се напише програма, чрез която потребителят последователно въвежда естествени числа от клавиатурата. За край на въвеждането се счита въвеждането на 
число по-малко или равно на 0. Да се изведе на екрана най-малкото въведено число.
	За решаването на задачата не се допуска използването на оператор if, както и на масиви.

5. Да се напише програма, в която по въведено от клавиатурата цяло число (по-малко от 2^32-1), изписва на екрана число, на което са разменени първата и 
последната цифра, спрямо въведеното. 
	За решаване на задачата не се допуска използването на символни низове и оператори за цикъл.

6. Да се напише програма, която рисува на екрана (в конзолата) равностранен триъгълник, със символ, въведен от клавиатурата. 
Триъгълникът да бъде “изправен” (според определението от задача 7), а размерът му, се определя от височината му, която също се въвежда от клавиатурата, като 
трябва да отговаря на условието да се събира на стандартен екран с големина 25 реда.

7. Всеки триъгълник може да се определи в декартова координатна система с координатите на трите му върха. Ще наричаме даден триъгълник, "изправен", ако някоя 
от страните му е успоредна на абсцисната ос и срещуположния ѝ връх се намира над нея. Да се напише програма която въвежда от клавиатурата координатите на 
върховете на два триъгълника и:
	-	Проверява дали триъгълниците са равностранни.
	-	Проверява дали триъгълниците са изправени.
	-	Ако горните две условия са изпълнени, намира лицето на общото им сечение, в противен случай извежда съобщение за неизпълнение на съответните условия.